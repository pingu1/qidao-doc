---
description: >-
  Mai Finance propone prestiti con tasso di interesse 0% e una commissione di
  rimborso unica dello 0,5%. E' molto utile per gli investimenti DeFi ma puoi
  usarlo anche nella vita reale.
---

# Come usare MAI nella vita reale

## Caso studio per MAI

DogeOfWallStreet è molto ottimista riguardo Ethereum. Con tutta la fomo che ruota attorno a questa crypto valuta,  spinta dall'hype per gli NFT e da Eth2.0, vuole assicurarsi di poter ottenere più ETH possibile prima che il prezzo vada davvero sulla luna.

Per farlo, il nostro amico ha già investito in un piccolo impianto di mining con 6 GPU. Sta estraendo ETH 24/7/365 e guadagna in media $ 40,00 al giorno con le sue 6 RTX 3080.

Oggi è il giorno! Il suo investimento iniziale sulle GPU è stato finalmente completamente ripagato e ora l'impianto sta solo generando profitti. Tuttavia, DogeOfWallStreet ha fatto i compiti e ha notato alcune cose:

* dopo EIP1559, il suo profitto è diminuito, ma solo del 15%, il che non è male
* molti minatori di ETH stanno vendendo le loro schede perché pensano che il mining non sia più redditizio
* il prezzo delle GPU è leggermente diminuito ed è ora possibile acquistarne alcune su siti specializzati e anche in negozio
* "La fusione" che sposterebbe Ethereum da P-o-W (Proof of Work) a P-o-S (Proof of Stake) non avverrà prima del primo trimestre del 2022 e gli sviluppatori di Ethereum sono famosi per aver qualche volta ritardato nel rilascio degli aggiornamenti importanti
* I produttori di GPU e ASIC stanno aggiungendo più minatori di ETH al mercato, scommettendo sul fatto che ETH2.0 sarà ritardato di mesi, forse anni

Quindi, invece di sedersi sui suoi profitti aspettando che il prezzo salga alle stelle, DogeOfWallStreet decide che è ora di acquistare più schede grafiche e possibilmente aumentare i suoi profitti da mining. In termini di costi, la super RTX 1660 sembra essere la scheda più redditizia in questo momento e costa solo $ 500,00.

![](../.gitbook/assets/screen-shot-2021-08-13-at-12.07.41-pm.png)

Dopo 1 mese di mining, il miner intelligente controlla il suo portafoglio sulla mainnet ETH dopo che il pool lo ha pagato. Ha l'equivalente di $1.340,00 di ETH (il profitto da mining ed ETH hanno guadagnato quasi il 12% in 4 settimane), che dovrebbe essere abbastanza per comprare la scheda ... ma poi, dilemma:

* dovrebbe mantenere i suoi ETH perché il prezzo è in aumento??
* dovrebbe venderei i suoi ETH perché prima acquista la sua GPU, prima estrarrà più ETH?

Ecco che quindi scopre Mai Finance e il potere dei prestiti a interesse 0%.

## Ottenere un prestito a interesse 0% e 0.5% di commissione alla restituzione

Dopo aver letto i diversi documenti su Mai Finance e aver ricevuto aiuto dal server [Discord](https://discord.gg/mQq55j65xJ) e la straordinaria comunità di Qi, DogeOfWallStreet scopre la possibilità di tenere i suoi Ethereum e al tempo stesso acquistare la sua scheda grafica.

Il primo passo è trasferire l'ETH alla rete Polygon. Questo è facile usando il [PoS bridge](https://wallet.matic.network/bridge), e il trasferimento degli assets la rete è poco attiva viene eseguito a un "prezzo ragionevole" di $20,00 pagati in ETH.

DogeOfWallStreet deposita il suo ETH su AAVE e riceve amWETH. Ora va su Mai Finance e deposita l'amWETH per ottenere i token camWETH che verranno utilizzati come garanzia nei vault. A quel punto, possiede ancora tutti i suoi ETH e Mai Finance gli consente di guadagnare 1,39% APY sul suo asset. Non molto, ma comunque apprezzabile.

Dopo aver depositato camWETH per un valore di $1.320,00 nel vault, il nostro amico può ora prendere in prestito MAI a fronte del collaterale. DogeOfWallStreet decide di rimanere al di sopra di un rapporto garanzia/debito del 200% e prende in prestito solo 600 MAI. Quindi utilizza la pagina di swap per ottenere 594 USDC (1% di commissione di swap) che riporta sulla rete principale, pagando ancora una volta una commissione di $20,00. Non gli importa davvero di pagare le commissoini perché una parte di esse è ridistribuita ai miners e lui è uno di loro ed ha intenzione di fare soldi con queste commissioni.

Per ottenere i dollari dai suoi 574USDC, DogeOfWallStreet sposta l'USDC nel suo portafoglio Coinbase dove ora può venderli e trasferire $562,00 USD (commissione coinbase del 2%) sul suo conto PayPal e successivamente sul suo conto bancario!

A questo punto, DogeOfWallStreet ha mantenuto quasi il 100% dei suoi ETH che ora generano l'1,39% all'anno e ha 562,00 USD nel suo conto bancario. È ora di andare al passaggio successivo!

## Investire nel mondo reale

DogeOfWallStreet acquista la Super 1660 che desiderava, pagando alcune tasse e spese di spedizione per un totale complessivo di $554,35. Dopo alcuni giorni, riceve la sua GPU e la installa nel suo rig.

La GPU aggiuntiva sta alzando le sue entrate da mining di $2,14 al giorno. Gli ci vorranno 270 giorni per rimborsare completamente la scheda, secondo lui è un ROI accettabile. In effetti, il suo nuovo investimento di $554,35 genererà probabilmente un fatturato di $781,10 ($2,14 \* 365) all'anno, che è un APR del 140,90%. Questo deve essere aggiunto al valore di $18,34 di camToken che il vault su Mai Finance sta generando ogni anno.

Vedendo quei numeri, DogeOfWallStreet trasferirà sicuramente tutti gli ETH che sta estraendo sulla rete Polygon e ripeterà il ciclo ogni mese per acquistare più schede e estrarre più ETH.

Ad un certo punto, se l'estrazione di ETH diventa non redditizia, può sempre passare a un'altra coin (ETC, RVN, ERG...), ma il suo impianto di mining è attualmente un investimento straordinario.

## Investimento iniziale e strategie di rimborso del debito nella vita reale

Pensandoci, DogeOfWallStreet ora è triste per non aver saputo dell'esistenza di Mai Finance prima di acquistare il suo impianto. In effetti, questo è quello che avrebbe potuto fare:

* Ottenere un prestito bancario di $20.000,00 al tasso del 5% e un ammortamento di 2 anni ($877.43 rata mensile)
* Convertire USD in ETH, trasferirli su Polygon, usare AAVE e Mai Finance per prendere in prestito 10.000 MAI
* Convertire i MAI in USD e comprare il pc + le GPU iniziali
* Generare una media di $1.300,00 ogni mese per rimborsare il suo prestito bancario e mantenere il resto come ETH che possono essere utilizzati per ripagare il suo debito su Mai Finance o aumentare il suo debito su Mai e investire in qualcos'altro

In alternativa, potrebbe anche dividere il valore di $ 1.300,00 di ETH in

* Una quota di ETH venduta direttamente, ma inferiore all'importo dovuto ogni mese alla banca
* Una parte di ETH collegata a Polygon e Mai Finance dove può prendere in prestito MAI e rimborsare il resto del prestito bancario

Supponendo che tu ottenga profitti, devi ripagare un debito con un Guadagno > Debito. Supponendo che il debito sia anche più grande della metà dei tuoi guadagni. Supponiamo che la moneta fiat sia la parte dei tuoi guadagni che devi utilizzare per rimborsare il tuo debito e le crypto la parte che verrà inviata a Mai Finance per prendere in prestito MAI. Otteniamo le seguenti equazioni:

$$
Profitti = Fiat + Crypto
$$

$$
Debito = Fiat+\frac{Crypto}{CDR}
$$

Che ci porta ai seguenti risultati:

$$
Crypto=Profitti - \frac{Debt*CDR-Profitti}{CDR-1}
$$

$$
Fiat = \frac{Debito*CDR-Profitti}{CDR-1}
$$

Nel nostro esempio con $1,300.00 guadagnati che servono a ripagare il debito di $878.00 il calcolo è:

$$
Fiat=\frac{878*2-1300}{2-1}=\$456.00
$$

$$
Crypto=1300-\frac{878*2-1300}{2-1}=\$844.00
$$

Quindi dobbiamo vendere $456,00 di ETH e utilizzare Mai Finance per prendere in prestito $422,00 di MAI da $844,00 di ETH depositati nel vault (assumendo un rapporto garanzia/debito del 200%). È chiaro che, così facendo, manteniamo più profitti e dobbiamo vendere meno crypto valute. È un modo per aumentare i tuoi risparmi pur ripagando il tuo debito al di fuori del mondo delle crypto valute.

Ovviamente, questo sta spostando il debito che devi rimborsare alla banca in un debito che devi rimborsare a Mai Finance. Tuttavia, il fatto che la banca abbia un modello di commissioni elevate e che devi rimborsare mensilmente spiega perché è meglio spostarlo su Mai Finance (interesse 0%, nessun limite di tempo per il rimborso).

{% hint style="info" %}
Se desideri utilizzare un rapporto collaterale/debito più aggressivo, potresti vendere meno crypto valute a fiat e depositare/prendere in prestito di più dai depositi di Mai. Ad esempio, con un CDR del 175%, venderesti l'equivalente di $316,00 di EHT e manterrai $984,00 in Mai Finance per prendere in prestito $562,00 di MAI, ripagando comunque il tuo debito di $878,00 alla banca ogni mese.
{% endhint %}

**Nota**: Tutti i calcoli fatti non includono le commissioni di transazione.

## Disclaimer

Questo tutorial non va assolutamente considerato un consiglio finanziario e non dovrebbe assolutamente essere considerato come garantito. Il mining di Ethereum è un' attività rischiosa. L'hardware è ancora piuttosto costoso e non c'è alcuna garanzia che il mining sarà redditizio nel prossimo futuro. Investire nel mining dovrebbe essere fatto a proprio rischio, è necessario capire come funziona il mining e assicurarsi che il ROI sia accettabile per le proprie esigenze. Le entrate da mining dipendono in larga misura dalla domanda di transazioni e potrebbero diventare non redditizie prima che tu possa ripagare completamente il tuo investimento iniziale.

{% hint style="info" %}
Tieni presente che una strategia che funziona bene in un dato momento potrebbe avere un rendimento peggiore (o farti perdere denaro) in un altro. Tieniti aggiornato, monitora i mercati, tieni d'occhio i tuoi investimenti e come sempre, fai le tue ricerche.
{% endhint %}

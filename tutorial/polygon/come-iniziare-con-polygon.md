---
description: >-
  In questa guida spiegheremo tutto ciò che devi sapere per iniziare a
  utilizzare le diverse DApp disponibili sulla blockchain Polygon.
---

# Come iniziare con Polygon

## Che cos'è Polygon?

La rete Polygon è un ecosistema basato sulla blockchain di Ethereum ma è stata progettata per affrontare i problemi di scalabilità della stessa. In media, una transazione sulla rete Polygon avviene in 3/5 secondi e costa frazioni di centesimo permettendo di fare diverse decine di transazioni ogni giorno, anche con un portafoglio piccolo.

Polygon è stata una delle prime "side chain" lanciate e con l'anticipo che ha avuto sulle altre è riuscita a ottenere risultati eccezionali:

* Una base di utenti in costante crescita
* Un numero crescente di dApp rilasciate&#x20;
* Un TVL che ha raggiunto un picco di $11B e si è poi stabilizzato sui $5B

Polygon è riuscita ad ottenere la fiducia degli utenti e si è rivelata un'alternativa affidabile alla rete Ethereum aprendo il mondo DeFi anche ai piccoli investitori curiosi di provare la finanza decentralizzata senza dover spendere centinaia di dollari in commissioni. Grazie alla fiducia ottenuta e la sua facilità d'uso molte aziende si sono rivolte a Polygon per facilitare il trasferimento di assets da una rete all'altra, aumentando la sicurezza e l'anonimato e rafforzando al tempo stesso la rete.

## Creare un portafoglio

Prima di utilizzare la blockchain Polygon è necessario creare un portafoglio, ci sono diversi tipi di portafoglio, software (Metamask, TrustWallet...) e hardware (Trezor o Ledger). In questa guida utilizzeremo Metamask, il portafoglio più diffuso, per spiegare come accedere alla rete Polygon.&#x20;

### Scaricare Metamask

Il primo passo che devi completare per utilizzare la rete Polygon è scaricare l'estensione di Metamask nel tuo browser web. Puoi scaricarlo dalla loro [pagina web](https://metamask.io/index.html). Metamask può essere utilizzato anche su dispositivi iOs e Android attraverso la loro app ufficiale che include un browser interno.

Una volta fatto questo, vedrai un'estensione sul tuo browser con il logo di Metamask. Quando apri l'estensione Metamask per la prima volta ti verrà chiesto se hai un account Metamask, in caso affermativo, devi scrivere la **seed phrase** (arriveremo all'importanza della **seed phrase** in seguito) del portafoglio che vuoi caricare. Se non hai un portafoglio, dovrai crearne uno nuovo. Questi sono i passaggi che devi seguire:

1. Prima di tutto, dovrai selezionare una password per il tuo portafoglio Metamask.
2. Successivamente dovrai guardare il video che ti spiega come proteggere il tuo portafoglio e l'importanza della **seed phrase**.
3. Vedrai la tua **seed phrase**. La tua **seed** **phrase** è la cosa più importante quando crei un nuovo portafoglio, perché se la perdi e il tuo computer si rompe non sarai più in grado di accedere al tuo portafoglio. Quindi, mi raccomando, conserva in un luogo sicuro la sua **seed phrase** e non condividerla con nessuno. Il mondo delle crypto è pieno di truffatori, **NON** comunicare mai a nessuno la tua **seed phrase**.

Quando avrai finito, vedrai questa schermata sul tuo browser:

![Interfaccia di Metamask](<../../.gitbook/assets/image (18).png>)

### Aggiugengere la rete Polygon a Metamask

Come puoi vedere nell'immagine sopra, stiamo utilizzando la rete Ethereum Mainnet, se ci clicchiamo sopra per passare a una rete diversa, vedrai che Polygon non è in elenco. Non preoccuparti, quello che dobbiamo fare è aggiungere manualmente la rete Polygon e per farlo devi fare clic su Custom RPC e compilare i campi con questi dati:

![](<../../.gitbook/assets/image (20).png>)

Una volta terminato, sarai quasi pronto per utilizzare il portafoglio Metamask sulla rete Polygon, l'ultimo passaggio rimasto è passare da Ethereum Mainnet a Polygon Mainnet, per farlo è necessario fare clic sul menu a discesa nella parte superiore dell'estensione Metamask.

## Ottenere dei MATIC gratuiti

Ora hai tutto impostato per utilizzare la rete Polygon, tuttavia non hai alcun MATIC sul tuo portafoglio, quindi non puoi effettuare alcuna transazione sulla rete.&#x20;

Una transazione è fondamentalmente uno scambio tra 2 indirizzi, che richiede del tempo per essere processata (questo viene fatto dai validatori della rete Polygon sparsi per il mondo) ed ha un costo (questa commissione è anche conosciuta come gas e viene pagata con il token MATIC).

Fortunatamente, questa [pagina](https://matic.supply) ti offre dei MATIC gratuitamente per permetterti di fare le tue prime transazioni sulla rete Polygon (questi tipi di pagine possono essere chiamati "faucet"). L'unica cosa che devi fare è collegare il tuo portafoglio a quella pagina e completare un captcha. Questi 0.002 MATIC (\~0,00223$) ci permetteranno di fare alcune transazioni usando la rete Polygon.

![Ottenere dei MATIC gratuiti](<../../.gitbook/assets/image (23).png>)

A volte a causa della congestione della rete, potresti avere dei problemi nell'usare questa pagina, aspetta un po' e sarai in grado di richiedere i tuoi MATIC gratuiti. Inoltre, puoi provare a utilizzare [questo](https://macncheese.finance/matic-polygon-mainnet-faucet.php) "faucet" nel caso in cui l'altro non funzioni.

Prima di passare alla parte successiva dell'articolo, devi essere consapevole che questi "faucet" non sono fatti per consentire alle persone di ottenere MATIC gratuiti e svuotarli, non consegneranno nulla se il tuo portafoglio ha troppi MATIC o se provi ad ottenerne più di alcune volte nell'arco di 24h. Quindi, per favore, non essere egoista.

## Aggiungere i token a Metamask

Ora che hai dei MATIC gratuiti nel tuo Metamask, sei pronto per utilizzare le DApp e i token di Polygon. È possibile copiare l'indirizzo del token che si desidera utilizzare utilizzando [PolygonScan](https://polygonscan.com). Una volta che sei sul sito devi solo scrivere il nome del token che desideri aggiungere. Ad esempio, se cerchiamo QiDAO su Polygon, otterremo questo risultato:

![Risultati scrivendo QiDAO su PolygonScan](<../../.gitbook/assets/image (24).png>)

Ora dovrai copiare l'indirizzo del contratto e fare clic su **aggiungi token** su Metamask.

![Aggiungere Qi su Metamask](<../../.gitbook/assets/image (25).png>)

## Come comprare dei token su Polygon

Ora che abbiamo il nostro Metamask pronto e un po' di MATIC per pagare le transazioni, possiamo iniziare ad acquistare dei token sulla rete Polygon. Per fare ciò, devi utilizzare un DEX (scambio decentralizzato), ci sono molti DEX tra cui puoi scegliere, come [_Quickswap_](https://quickswap.exchange/#/swap), [_Slingshot_](https://app.slingshot.finance/trade/m/MATIC/USDC), [_Dexguru_](https://dex.guru), [_Sushiswap_](https://app.sushi.com/swap), etc.&#x20;

Una volta deciso quale DEX utilizzare, puoi iniziare ad acquistare i tuoi token preferiti sula rete Polygon.

![Acquistare i token Qi su Quickswap](<../../.gitbook/assets/image (26).png>)

{% hint style="info" %}
Un'altra DApp interessante da utilizzare quando si desidera acquistare token è [Zapper](https://zapper.fi/es/exchange). Zapper cerca automaticamente la piattaforma di scambio più vantaggiosa per eseguire lo scambio dei due token quindi è un buon modo per risparmiare un po' di MATIC.
{% endhint %}



## Controllare lo storico del tuo portafoglio

È importante sapere come controllare lo storico del tuo portafoglio, per farlo puoi utilizzare [DeBank](https://debank.com). Debank ti consentirà di controllare le transazioni che hai effettuato nel tuo portafoglio Metamask, oltre a controllare il tuo portafoglio in tutte le blockchain che usi o gli NFT che possiedi. Questo è utile se vuoi confrontare, ad esempio, i diversi airdrop di Qi che ricevi mentre li stai "farmando".

![Tutte le transazioni effettuate dal nostro portafoglio Metamask](<../../.gitbook/assets/image (27).png>)

Come puoi vedere, ho nel mio portafoglio 800.000 DxDex.io ma non ho fatto nulla per avere quei token sul mio portafoglio. Devi essere a conoscenza di questi tipi di truffa e non interagire mai con token che non conosci. Nel caso tu abbia già concesso l'accesso a spendere questi token, Debank ti consentirà di revocarlo. Per favore, fai attenzione e se non conosci un token non interagirci.

## Link utili

Ecco alcuni link che potresti trovare utili quando usi la rete Polygon:

* [AAVE](https://app.aave.com)
* [Quickswap](https://quickswap.exchange/#/swap)
* [PolygonScan](https://polygonscan.com/gastracker/): questo link è utile per vedere i prezzi delle transazioni sulla rete Polygon.

## Disclaimer

Questa guida non è un consiglio finanziario, è stata realizzata a puro scopo educativo.&#x20;

{% hint style="info" %}
Tieni presente che una strategia che funziona bene in un dato momento potrebbe avere un rendimento peggiore (o farti perdere denaro) in un altro. Tieniti aggiornato, monitora i mercati, tieni d'occhio i tuoi investimenti e come sempre, fai le tue ricerche.
{% endhint %}

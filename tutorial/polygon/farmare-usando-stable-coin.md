---
description: >-
  Questa pagina presenta in dettaglio una strategia "sicura" per il farming meno
  redditizia ma molto più sicura.
---

# Farmare usando solo stable coin

## Idea di base

Quando entri in una farm su Polygon, esponi i tuoi investimenti al successo o al fallimento della farm stessa. Questa guida non presenta in dettaglio cos'è una Yield Farm o come dovresti farmarci. Se hai bisogno di aiuto su questo aspetto, ci sono tutorial ovunque su Internet. Puoi anche ottenere aiuto dalla comunità QiDAO su [Discord](https://discord.gg/mQq55j65xJ).

Il problema principale quando farmi è che devi fare una scelta tra:

* vendere il token nativo e convertirlo in un asset "sicuro" che rappresenterà il tuo guadagno
* reinvestirlo per generare ancora più profitti (noto anche come "hyper-compounding")

Questa guida presenterà passo dopo passo come utilizzare Mai Finance per garantirti i tuoi guadagni reinvestendone una parte nella farm.

{% hint style="info" %}
Per illustrarti in dettaglio come fare, useremo le farm messe a disposizione da [PolyPup Finance](https://ball.polypup.finance). Ricordo che questo esempio è solo a scopo educativo e non deve assolutamente essere ritenuto un consiglio finanziario. Inoltre, il termine "sicuro" si basa esclusivamente sul mio parere personale. Come sempre, fai le tue ricerche. Ripeto, personalmente non consiglio questa farm.
{% endhint %}



![](<../../.gitbook/assets/Screen Shot 2021-08-09 at 10.20.26 AM.png>)

## Il cerchio della vita del farming

### Prepararsi al farming

Come mi disse una volta un umile "farmer"

> _**Non dovresti mai comprare ciò che potresti guadagnare**_

Nella guida, cercheremo di utilizzare il massimo della prudenza finanziaria possibile. Per fare ciò, farmeremo solo stable coin al fine di proteggere il nostro investimento da qualsiasi perdita temporanea. La maggior parte delle farm propone coppie di stable coin nei propri pool di liquidità (LP) e MAI tra queste sta guadagnando sempre più visibilità quindi è possibile trovare diverse farm che propongono pool MAI/USDC. Questa è la coppia di stable coin su cui ci concentreremo.

Per iniziare a farmare utilizzando la coppia MAI/USDC, è necessario acquistare alcune stable coin. Mai Finance ti permette di prendere in prestito la stable coin MAI depositando la tua criptovaluta preferita (vedi la guida precedente). Nel nostro caso, abbiamo un mucchio di MATIC nel nostro portafoglio, pronti per essere utilizzati. Depositando i miei MATIC nel [vault MATIC](https://app.mai.finance/vaults/matic) su Mai Finance posso prendere in prestito MAI. Se ti serve supporto per farlo ti invito a leggere gli altri tutorial su questo sito oppure a chiedere supporto al server [Discord](https://discord.gg/aRghpvhV).

{% hint style="info" %}
Puoi depositare i tuoi token MATIC nel tuo vault MATIC ma puoi anche depositarli in AAVE per ottenere amWMATIC, depositarli su Mai Finance nella pagina di rendimento per ottenere camWMATIC e utilizzare questi camWMATIC come garanzia. Potrai prendere in prestito lo stesso importo di MAI ma guadagnerai anche un rendimento aggiuntivo suoi tuoi MATIC.&#x20;

Leggi [Come far fruttare i tuoi token su Aave](come-far-fruttare-i-tuoi-token-su-aave.md)  per ottenere maggiori informazioni su come fare.
{% endhint %}

Dopo aver preso in prestito la stable coin MAI  puoi utilizzare la pagina di [Anchor](https://app.mai.finance/anchor) su Mai Finance per convertire metà del tuo prestito in USDC. Infatti, quando si farma utilizzando coppie LP, le due parti della coppia devono essere fornite in un rapporto 1:1.

![Uso della pagina swap per convertire 30 dei miei MAI in USDC](<../../.gitbook/assets/Screen Shot 2021-08-09 at 6.28.28 AM.png>)

Ora, a seconda della farm che vuoi usare, devi combinare le tue 2 stable coin (MAI e USDC) in una coppia LP valida su una piattaforma DEX. Dal momento che il mio piano è di entrare in Polypup Finance e quella farm accetta LP QuickSwap, devo andare su [QuickSwap](https://quickswap.exchange/#/) e creare lì la mia coppia di LP.

![Creare la coppia di LP tokens usando MAI e USDC](<../../.gitbook/assets/Screen Shot 2021-08-09 at 6.29.16 AM.png>)

Ora sono pronto ad entrare nella farm.

### Depositare e Raccogliere i token della farm

Ora che hai alcuni token LP  puoi andare sul sito Web della farm e depositarli per iniziare a raccogliere i token della farm stessa. Nel nostro esempio ho depositato i miei token MAI/USDC nel pool relativo ed ho iniziato a raccogliere i token BALL.

![Sto guadagnando token BALL nel pool](<../../.gitbook/assets/Screen Shot 2021-08-09 at 10.58.19 AM.png>)

Ora noterai che il farming di MAI / USDC mi sta generando un APR del 176,99%. In base a quanta liquidità viene fornita nel pool e al prezzo del token BALL questa percentuale di rendimento cambierà nel tempo.

{% hint style="info" %}
È molto importante notare che quando depositi i tuoi token LP, la maggior parte delle farm addebiterà tra il 2% e il 4% di commissioni, prelevate direttamente dai token che depositi. Fai sempre molta attenzione a questo aspetto e assicurati di essere mentalmente pronto a perdere potenzialmente questa commissione o a non recuperarla completamente.
{% endhint %}

Ora che le tue stable coin sono state depositate nel pool, guadagnerai alcuni token della farm che puoi raccogliere quando vuoi. Nota che il prezzo del token della farm sarà probabilmente molto volatile quindi assicurati di raccogliere regolarmente quando il token ha un certo valore. Più aspetti, più rischi di ottenere un sacco di token che non valgono assolutamente nulla. Osservando lo screenshot qui sopra, sarà sufficiente quindi cliccare su Harvest ed ottenere i tuoi token BALL.

### Far fruttare i tuoi farm tokens

Ora che hai i tuoi farm token ti si pongono un paio di scelte:

* venderli per comprare qualcosa di maggior valore (la tua crypto valuta preferita ad esempio)
* reinvestirli nel pool di stable coin

Mai Finance ti permette una terza opzione che include entrambe le precedenti. Una volta che hai raccolto i tuoi token farm, vai sul tuo DEX preferito che li supporta. Di solito, puoi trovare un collegamento al DEX di riferimento nel menu della farm. Il collegamento includerà l'indirizzo del token e ti permetterà di scambiarlo facilmente.

![Scambio i token della farm in MATIC](<../../.gitbook/assets/Screen Shot 2021-08-09 at 11.14.29 AM.png>)

A questo punto sono tornato al passaggio in cui ho i miei token MATIC nel portafoglio, pronti per essere depositati su Mai Finance come garanzia. Se lo faccio, posso prendere in prestito altri MAI, scambiarne una parte in USDC, creare una coppia LP e depositarla nuovamente nella farm. Facendo questa conversione, "proteggo" il 100% delle mie ricompense scambiandole in una criptovaluta più stabile (qui MATIC) e reinvesto il 50% delle mie ricompense nel pool di farming (o effettivamente, in questo esempio, il 46% al netto della commissione di deposito del 4%).

Se ci pensi da una prospettiva diversa, l'APR è applicato al 100% alla tua crypto valuta principale. Se stai depositando nuovi token LP nel pool (reinvestimento composto), otterrai il 50% dell'APY pubblicizzato dal pool.

## Stima dei guadagni

Tutti i risultati presentati di seguito presuppongono le seguenti cose:

* Siamo partiti con l'equivalente di 60 MAI presi in prestito a fronte di un deposito di $120,00 in MATIC
* L' APR della farm si mantiene al 176,99% per tutto il periodo calcolato traducendosi in un guadagno giornaliero dello 0,484% (improbabile)
* Il valore di MATIC e BALL rimane lo stesso per tutto il periodo calcolato (altamente improbabile)

Queste ipotesi ovviamente non si applicano alla realtà delle cose, l'APR scenderà più o meno lentamente nel tempo man mano che viene fornita più liquidità al pool e il token farm cambia di prezzo.

### Stima "grezza" dei risultati

| Giorno | valore LP | valore Ricompensa |  MATIC (composto) | Nuovo LP creato |
| :----: | --------: | ----------------: | ----------------: | --------------: |
|    1   |    $57.60 |            $0.279 |            $0.279 |          $0.139 |
|    2   |   $57.734 |            $0.280 |            $0.559 |          $0.140 |
|    3   |   $57.874 |            $0.280 |            $0.840 |          $0.140 |
|    4   |   $58.014 |            $0.281 |            $1.121 |          $0.141 |
|    5   |   $58.155 |            $0.282 |            $1.403 |          $0.141 |
|    6   |   $58.296 |            $0.282 |            $1.686 |          $0.141 |
|    7   |   $58.437 |            $0.283 |            $1.969 |          $0.142 |
|    8   |   $58.579 |            $0.284 |            $2.253 |          $0.142 |
|    9   |   $58.721 |            $0.285 |            $2.538 |          $0.142 |
|   10   |   $58.863 |            $0.285 |            $2.823 |          $0.143 |
|   11   |   $59.006 |            $0.286 |            $3.109 |          $0.143 |
|   12   |   $59.149 |            $0.287 |            $3.396 |          $0.143 |
|   13   |   $59.292 |            $0.287 |            $3.684 |          $0.144 |
|   14   |   $59.436 |            $0.288 |            $3.972 |          $0.144 |
|   15   |   $59.580 |            $0.289 |            $4.261 |          $0.144 |
|   16   |   $59.725 |            $0.289 |            $4.551 |          $0.145 |
|   17   |   $59.870 |            $0.290 |            $4.841 |          $0.145 |
|   18   |   $60.015 |            $0.291 |            $5.132 |          $0.145 |

* Il giorno 1 la commissione del 4% viene applicata alla nostra coppia iniziale di 60$ di MAI/USDC
* Alla fine del giorno 1 le entrate generate ($0,279) vengono completamente trasferite nel vault MATIC
* Alla fine del giorno 1 dato che abbiamo aggiunto alcuni fondi al vault, possiamo prendere in prestito più MAI
* Per mantenere un rapporto collaterale/debito del 200%, prendiamo in prestito solo il 50% dei MATIC depositati ($ 0,139)
* All'inizio del giorno 2 investiamo nuovamente $0,139 nella farm (e la farm preleva una commissione di deposito del 4%)
* All'inizio di giorno 2 ricominciamo con un ulteriori $0,134 di token LP e così via

### Stimare APR, APY e incremento dei ricavi

La stima è stata interrotta dopo 18 giorni perché superata tale data puoi vedere che siamo tornati a un valore di $60 di token LP. Ciò significa che ho farmato abbastanza per ripagare le commissioni di deposito iniziali che è l'obiettivo minimo a cui ogni farmer dovrebbe mirare.

Superata tale data, la permanenza nella farm genererà solo profitti. Inoltre visto che stiamo farmando utilizzando stable coin, c'è lo 0% di impermanent loss sulla liquidità che forniamo, il che significa che non c'è rischio di perdere denaro rimanendo nel pool.

Tuttavia, possiamo anche ritenere di aver ripagato le commissioni di deposito iniziale di $2,40 già il giorno 9 perché è il momento in cui il valore del profitto nel mio portafoglio MATIC ha raggiunto tale importo. Se vendessi il token farm solo per realizzare profitti e non reinvestire nella farm, quello sarebbe in realtà il momento in cui inizierei a generare solo profitti.

In termini di profitti, la ricompensa che viene aggiunta alla fattoria è solo il 50% dell'APR della farm. Ciò significa che con un APR della farm valutato al 176,99%, il tasso di rendita effettivo è solo dell' 88,495% annuo o dello 0,242% giornaliero.

È anche possibile calcolare i profitti esatti che sono generati in un giorno specifico nella farm, assumendo che si stia accumulando quotidianamente, utilizzando la seguente formula per il ritorno sull'investimento (**ROI**)

$$
ROI_{GiornoN}=InvestimentoIniziale*(1+APRGiornaliero)^{GiornoN}-InvestimentoIniziale
$$

Nel caso di una farm che richiede una commissione di deposito del 4%, è necessario moltiplicare il risultato di cui sopra per il 96%. Nel nostro caso, possiamo verificare rapidamente che la formula funzioni confrontando il suo risultato con la tabella sopra

$$
ROI_{Giorno1} = [60 * (1+0.00242)^{1}-60]*0.96=$0.1396523836
$$

$$
ROI_{Giorno365}=[60*(1+0.00242)^{365}-60]*0.96=$81.80752927
$$

A partire da $60,00 e generando $81,81 dopo 1 anno si ottiene un APY del 136,34%.

Se confrontiamo questo con l'APY teorico dato da un APR dell'88,495% utilizzando la formula

$$
APY = ( 1 + \frac{APR}{N})^N-1
$$

Questo dà con un APR dell' 88,495% e N = 365 (composto giornaliero)

$$
APY = ( 1 + \frac{0.88495}{365})^{365}-1=142.02\%
$$

Si noti che la stima di cui sopra non prende in considerazione le commissioni di deposito del 4%, quindi c'è una piccola discrepanza

I profitti nel portafoglio MATIC sono semplicemente il doppio dei profitti della farm e possiamo calcolare il ROI in un dato giorno utilizzando la stessa formula di cui sopra e moltiplicando il risultato per 2.

$$
ROI_{Giorno365} = [60 * (1 + 0.00242)^{365} - 60]*0.96*2=$163.6150585
$$

Questo è il numero di MATIC che genereremmo restando in una farm per un anno, con un investimento iniziale di 60$ di MAI/USDC, supponendo che l'APR della farm rimanga lo stesso. Si ottiene n APY del 272,69%, che è all'incirca l'APR pubblicizzato dalla farm (la farm di solito non prende in considerazione le commissioni di deposito del 4% nell'APR visualizzato).

### Riepilogo dopo 1 anno di farm con stable coin

Alla fine dell'anno avremmo ottenuto:

* $ 283,62 MATIC nel vault (iniziali $120,00 + $163,62 generati dalla farm)
* $141.82 di debito ($60,00 iniziali + 81,82$ presi in prestito e reinvestiti)
* $141.82 di token MAI/USDC nella farm

## Disclaimer

Tutto quello che è stato presentato in questa strategia presuppone che:

* La fattoria mantenga un APR costante nel tuo pool (che è altamente improbabile)
* Sia possibile farmare  per un anno intero (cosa impossibile, tutte le farm prima o poi terminano la sessione di farming)

Come nota a margine, l'APR del pool MAI/USDC su Polypup dopo 24 ore di farming è del 128,13%, principalmente a causa del lento deprezzamento del token BALL.

Inoltre, il farming con stable coin può essere il modo più "sicuro" per generare profitti perché non sei esposto all'impermanent loss. Tuttavia, non c'è alcuna garanzia che sarai in grado di riavere le commissioni di deposito del 4%. Esistono piattaforme che hanno pool di stable coin con commissioni di deposito dallo 0% all'1%, anche sui pool non nativi (pool che accettano coppie LP senza il token farm).

Raccogliere i premi e scambiarli con qualcosa di prezioso è considerata la migliore strategia quando la farm produce. Prendere in prestito MAI per reinvestire una porzione di stable coin nel pool e aumentare le entrate del farming espone i tuoi profitti alle commissioni di deposito del 4% che la farm sta sottraendo alla tua coppia di LP. Questa potrebbe non essere la cosa migliore da fare se non sei sicuro di recuperarle e probabilmente è meglio usare un'altra strategia per reinvestire i tuoi profitti (investire in pool nativi / pool con 0% di interesse / pool con APR alti).

{% hint style="info" %}
Tieni presente che una strategia che funziona bene in un dato momento potrebbe avere un rendimento peggiore (o farti perdere denaro) in un altro. Tieniti aggiornato, monitora i mercati, tieni d'occhio i tuoi investimenti e come sempre, fai le tue ricerche.
{% endhint %}
